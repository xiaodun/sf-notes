{
  "title": "沁园春・长沙",
  "authorId": "1765696698173",
  "content": "独立寒秋，湘江北去，橘子洲头。\n看万山红遍，层林尽染；\n漫江碧透，百舸争流。\n鹰击长空，鱼翔浅底，万类霜天竞自由。\n怅寥廓，问苍茫大地，谁主沉浮？\n携来百侣曾游，忆往昔峥嵘岁月稠。\n恰同学少年，风华正茂；\n书生意气，挥斥方遒。\n指点江山，激扬文字，粪土当年万户侯。\n曾记否，到中流击水，浪遏飞舟？",
  "createTime": 1765696870038,
  "updateTime": "2025-12-14T07:21:10.038Z",
  "id": "1765696870038",
  "deleted": false
}